Een gemis dat nu is rechtgezet: hier is de baardmuts, de badmuts voor je baard.


We dachten dat het een grap was, de badmuts voor je baard. Maar uit navraag bij een behoorlijk bebaarde Brightfan blijkt de baardbadmuts wel degelijk een doel te dienen.

Het probleem van zwemmen met een baard? "Dat ie nat wordt, allereerst." Dat zou zo'n baardmuts mits uitgevoerd in waterdichte textiel kunnen voorkomen. "En je moet hem wassen." Logisch eigenlijk wel, dat moet je met je andere hoofdharen ook. Darnaast lijkt het me ook wel hygienisch dat ook de baard een beetje bij elkaar gehouden wordt, om te voorkomen dat er baardharen in het zwembad rond gaan zwerven. We beginnen ons af te vragen waarom de baardmuts niet de normaalste zaak van de wereld is.

Dus daar is 'ie dan eindelijk: de baardbadmuts. Het is weliswaar een 'viral' marketingcampagne bedacht door Virgin trains. Hij is zodoende uitgevoerd in de Virgin-kleur rood. Dat maakt het voor onderstaand model mogelijk een prachtige 'David Hasselhof Baywatch-lookalike' te doen.

Of je er ook sneller mee zwemt? De baardbadmuts maakt op 4 juli ziin debuut tijdens de Great Manchester Swim, de grootste zwemwedstrijd in open water met meer dan 20.000 deelnemers.
