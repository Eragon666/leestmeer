Hij is de ontbrekende schakel in het immense verhaal over vluchtelingen die Europa proberen te bereiken. De oorlog, de hekken langs de grens, de boten, de kustwacht, de kampen, we zien het allemaal. Maar de mannen die de illegale overtocht regelen, komen zelden in beeld.

“Ik help mensen, ze zijn verschrikkelijk blij met wat ik doe,” zegt mensensmokkelaar Muhammed in Mersin, een havenstad in het zuiden van Turkije.

